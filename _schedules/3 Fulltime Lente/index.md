# CS50x University of Amsterdam

## Studiewijzer Parttime<br><small>Fulltime Programmeren 2 Lente 2020</small>

> "Introduction to the intellectual enterprises of computer science and the art of programming. This course teaches you how to think algorithmically and solve problems efficiently. Topics include abstraction, algorithms, data structures, encapsulation, resource management, security, software engineering, and web development. Languages include C, Python and SQL plus CSS and HTML. Problem sets inspired by real-world domains of biology, cryptography, finance, forensics, and gaming. Designed for concentrators and non-concentrators alike, with or without prior programming experience." --- CS50 at Harvard.


## Docenten

Je docenten zijn Martijn Stegeman (coördinator) en Wouter Vrielink. Assistenten zijn Marijn Jansen, Quinten van der Post, Sam Verhezen, Emma Hokken en Lotte Heek.


## Activiteiten

Om de cursus tot een goed einde te brengen, verwachten we dat je:

- alle hoorcolleges bekijkt,
- alle werkgroepen met je mentor bijwoont,
- voldoende uren aanwezig bent in het lab,
- alle opdrachten volledig uitgewerkt instuurt, en
- het **tentamen** maakt en haalt.


## Vragen stellen

Het team van deze cursus bestaat uit je docenten en een heleboel studentassistenten. We sporen je aan om in het lab goed gebruik te maken van de mogelijkheid deze mensen te spreken en van ze te leren. Zij staan voor je klaar om je te helpen met het oplossen van programmeerproblemen en het beantwoorden van vragen over de stof.

Let op! De assistenten kunnen meedenken over je voortgang maar zijn **niet** altijd goed op de hoogte van alle regels. Vragen over uitzonderingen en regels stel je dus aan de docenten! Heb je een schriftelijke vraag, bijvoorbeeld omdat je een uitzondering nodig hebt? Stuur gerust een e-mail op <help@mprog.nl>.


## Cijfers

Alle studenten moeten minimaal een geheel correcte oplossing voor elk opdracht inleveren en het tentamen halen om een voldoende te halen voor het vak, tenzij daarop een *schriftelijke* uitzondering is gegeven door de vakdocenten.

Het eindcijfer voor deze cursus wordt bepaald door het aantal gescoorde punten voor elke module. De modules kunnen 1--6 punten opleveren, en voor elke module zijn diverse aspecten aangegeven op basis waarvan de punten voornamelijk (maar niet uitsluitend) worden bepaald. De schaal is als volgt:

6. uitzonderlijk goede kwaliteit op basis van een doordacht ontwerp
5. zeer goede kwaliteit, beperkt ruimte voor verbetering
4. degelijke kwaliteit op de genoemde aspecten, met ruimte voor verbetering
3. net voldoende aandacht voor de genoemde aspecten, erg veel ruimte voor verbetering
2. enige zichtbare aandacht voor een beperkt aantal aspecten
1. onvoldoende zichtbare aandacht voor de kwaliteitsaspecten
{: start="6" reversed=""}

Op basis van bovenstaand schema is de maximumscore voor deze cursus 24 punten (4 modules x 6 punten). Deze uiteindelijke score wordt omgerekend naar een cijfer tussen 1 en 10, zoals gebruikelijk. Daarnaast kan het doen van alle "hacker"-onderdelen van een opdracht, indien beschikbaar, een extra punt voor een module opleveren. Het tentamen levert geen punten op voor het eindcijfer, maar moet wel gehaald worden.


## Deadlines

Elke module moet normaal op de aangegeven deadline correct werkend ingeleverd zijn, waarbij de correcte werking automatisch wordt getest met `check50`. Alle deadlines zijn om **17:59** op de hieronder genoemde datum.

| onderdeel | deadline oplossing | deadline verbeterd |
| --------- | ------------------ | ------------------ |
| Module 5  | vr  6 mrt 17:59    | ma  9 mrt 11:59    |
| Module 6  | wo 11 mrt 17:59    | do 12 mrt 10:59    |
| Module 7  | wo 18 mrt 17:59    | do 19 mrt 10:59    |
| Module 8  | wo 25 mrt 17:59    | do 26 mrt 10:59    |

Je kunt zelf beslissen of je de opdracht wat later wil inleveren, maar weeg de consequenties voor je planning af. Let op dat de Hacker-opdrachten **geen punten** meer kunnen opleveren na de genoemde deadline.

Bij noodgevallen die je planning in de war gaan schoppen is het noodzakelijk om direct contact op te nemen met de docenten via e-mail (**niet met je mentor**), maar zeker vóór je doorgaat met werken aan de opdrachten. We denken graag actief mee!


## Code Reviews

We verwachten dat je na het oplossen van de opdrachten je code laat reviewen door minimaal één assistent. Met deze informatie moet je je code verbeteren en alle verbeterde versies van de module nog een keer opsturen. Dat zijn dan de programma's die beoordeeld worden voor een cijfer. Hierboven zie je wanneer de deadline is voor de verbeterde versie. Op deze deadline is geen uitstel mogelijk.


## Videocolleges

In videocolleges bespreekt David Malan van Harvard de theorie waarmee je programmeerproblemen kunt oplossen. Kijk de video's vóór of onderweg naar het lab, zodat je je tijd in het lab goed kan gebruiken voor programmeren en vragen stellen.


## Werkgroepen

Werkgroepen zijn bijeenkomsten van zo'n 30--60 minuten met je mentor. In de werkgroepen krijg je de kans om samen de voortgang te bespreken, tips uit te wisselen over het aanpakken van problemen en om je medestudenten en mentor beter te leren kennen. Aanwezigheid is verplicht.

- Sam op dinsdag om 11 uur via https://us04web.zoom.us/j/8823003923
- Lotte op dinsdag om 16 uur via https://us04web.zoom.us/j/2966758396
- Emma op woensdag om 10 uur via https://us04web.zoom.us/j/2322335446
- Quinten op woensdag om 10 uur via https://us04web.zoom.us/j/8941549653
- Marijn op woensdag om 11 uur via https://zoom.us/j/2030811065


## Hulp bij opdrachten

Voor vragen gebruik je normaal [Ed](https://us.edstem.org/), een online forum waar je op elk moment terecht kunt. Assistenten en medestudenten kunnen reageren op je vragen en je verder helpen. Vragen kunnen bijvoorbeeld zijn:

- Een deel van de opdracht is wat onduidelijk of onbegrijpelijk
- Je weet niet hoe je een idee uit de colleges kunt toepassen in je opdracht
- Je hebt een bug in je code

Daarnaast is het mogelijk een afspraak te maken met een assistent tijdens de practicumuren. Je kunt alleen kort tevoren een afspraak maken, via de volgende link:

<https://calendly.com/mprog/assistentie>


## Herkansingen

Onderstaande regelingen zijn wat streng geformuleerd, maar het is niet de bedoeling dat ze nodig zijn natuurlijk! Maak je er dus niet teveel zorgen over, maar neem wel direct contact op met de docenten (niet assistenten) als je denkt dat je in de problemen komt met de planning en/of je cijfers.

1. Haal je de cursus niet doordat je **onvoldoende** staat voor de opdrachten, dan gelden de volgende regels voor herkansing. Deze herkansing moet direct volgen op de cursus en je moet schriftelijk toestemming van de docent hebben om dit te mogen doen.

    - Alle modules, ook die voldoende waren, moeten opnieuw worden ingeleverd.

    - Alle programma's moeten verbeterd worden ten aanzien van de kwaliteitsaspecten.

    - Het maximumcijfer is in dit geval een 6.0 en wordt alleen toegekend als alle programma's aantoonbaar van voldoende kwaliteit zijn (waarmee je aantoont het leerdoel gehaald te hebben).

2. Heb je één of meer verplichte opdrachten **niet afgekregen** (dat is dus iets anders dan een onvoldoende) dan kun je in het volgende semester deze opdrachten afmaken. Kortom, zodra de cursus weer aangeboden wordt. In dat geval gelden de volgende regels:

    - Alle modules die niet af waren (en dus niet beoordeeld) moeten opnieuw of alsnog worden ingeleverd.

    - Modules die af en beoordeeld waren mogen niet opnieuw worden ingestuurd. Het oude cijfer blijft staan.


## Herkansingen

Het opnieuw insturen van modules is niet meer mogelijk na de deadline of zodra deze zijn nagekeken. Haal je de cursus niet doordat je onvoldoendes hebt voor enkele opdrachten, dan gelden de volgende regels voor herkansing:

- Opnieuw insturen van opdrachten kan pas in het volgende semester.

- Alle modules die onvoldoende of niet af waren moeten opnieuw ingestuurd worden en krijgen een nieuw cijfer.

- Modules die voldoende waren mogen niet opnieuw worden ingestuurd. Het oude cijfer blijft staan.

- Bij opnieuw insturen moeten alle opdrachten uit de module volledig werken zonder bugs.

- Herinzendingen moeten volledig gedaan zijn vóór een eventuele herkansing van het tentamen.

- Opdrachten kunnen niet voor een derde keer herkanst worden.


## Samenwerken, fraude en plagiaat

"Wees redelijk", dat is kort samengevat het beleid van dit vak. We realiseren ons dat het nuttig is om interactie te hebben met je klasgenoten en dat dit kan helpen bij het beheersen van de stof. Natuurlijk is er een grens tussen het vragen van hulp aan een ander en het inleveren van werk van een ander. Hier karakteriseren we beide kanten van die grens.

De essentie van alles wat je inlevert moet van jou zijn. Je mag niet samenwerken aan de opdracht. Met als uitzondering dat je klasgenoten en anderen voor hulp mag vragen, zolang dat er niet op neer komt dat een ander het werk voor jou doet. Over het algemeen, als je vraagt om hulp, mag je jouw code laten zien, maar kijk je niet naar de code van een ander.

Hieronder vind je een incomplete lijst van voorbeelden die een beeld schetsen van welke handelingen we als redelijk en onredelijk bestempelen. Twijfel je of een handeling redelijk is, wacht dan tot je geschreven toestemming hebt gekregen van een docent. Onredelijke handelingen worden streng afgehandeld.

## Redelijk

* Praten met je klasgenoten over de opdrachten in het Nederlands (of een ander gesproken taal).

* Het cursusmateriaal bespreken met anderen om het beter te begrijpen.

* Een klasgenoot helpen bij het debuggen tijdens een laptopcollege of daarbuiten, of zelfs online, door het bekijken, compileren of draaien van zijn of haar code, zelfs op je eigen computer.

* Het opnemen van een paar regels code die je online of ergens anders vindt in jouw eigen code, gegeven dat deze regels niet oplossingen vormen tot opdrachten en dat je de bron van de code vermeldt.

* Het inzien van tentamens van voorgaande jaren en oplossingen daarvan.

* Versturen of code laten zien die jij hebt geschreven aan iemand anders, wellicht een klasgenoot, zodat hij of zij kan helpen bij het debuggen.

* Het online delen van een paar regels van jouw code zodat anderen wellicht kunnen helpen met debuggen.

* Op een assistent afstappen voor hulp tijdens de laptopcolleges.

* Naar het internet of ergens anders gaan voor instructies buiten het vak, voor referenties, en voor oplossingen op technische problemen, maar niet voor gehele oplossingen voor opdrachten.

* Het uittekenen of uitwerken van oplossingen op een whiteboard door middel van diagrammen of pseudocode, maar niet "echte" code.

* Werken met (en zelfs betalen voor) een tutor om je te helpen met het vak, gegeven dat de tutor niet het werk voor je doet.

## Onredelijk

* Een oplossing van een opdracht inzien voordat je jouw opdracht hebt ingeleverd.

* Een klasgenoot vragen om zijn of haar oplossing, voordat je jouw opdracht hebt ingeleverd.

* Het decompileren, deobfuscereen, of demonteren van een "staff" oplossing van een opdracht.

* Vergeten de bron te citeren van code of technieken die je hebt opgenomen van buiten de lessen van dit vak, en hebt geïntegreerd in je eigen werk, zelfs als je wel de andere restricties aanhoudt.

* Geven, of laten zien, van een oplossing voor een opdracht aan een klasgenoot waar hij of zij, dus niet jij, moeite mee heeft om op te lossen.

* Betalen, of het aanbieden om te betalen, voor het recht om werk van een ander als onderdeel van jouw eigen werk in te leveren.

* Het beschikbaar stellen van oplossingen voor opdrachten van dit vak aan anderen die dit vak in de toekomst wellicht gaan volgen.

* Het opzoeken van complete oplossingen voor opdrachten online of ergens anders.

* Werk van een opdracht opsplitsen met een ander.

* Werk van een ander, behalve een paar regels zoals eerder omschreven, inleveren.

* Hetzelfde of bijna hetzelfde werk inleveren bij dit vak dat je hebt ingeleverd of gaat inleveren bij een ander vak.

* Het inleveren van werk voor dit vak, waarbij je intentie is om dit ook ergens anders voor in te zetten (zeg voor een baan), zonder daar eerst toestemming voor te hebben gekregen van een docent.

* Naar de oplossing voor een opdracht van iemand anders kijken, en vervolgens jouw oplossing daarop baseren.

In alle gevallen volgen we de [plagiaatregeling](http://uva.nl/plagiaat) van de Universiteit van Amsterdam en de richtlijnen voor de Bachelor Informatica/Minor Programmeren.
