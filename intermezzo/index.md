# Intermezzoweek

Deze week is het herhalen of verdiepen. Misschien heb je het idee dat je wat dingetjes gemist hebt of je bent afgelopen weken juist heel snel gegaan. In alle gevallen is er nog een hoop te leren voor je.

De opdrachten zijn 100% bedoeld om jouw **individuele skills op te bouwen**, dus het is allemaal individueel werk. Toch willen we dat je niet de hele week "alleen" bezig bent. Hieronder vind je nog wat meer informatie daarover, maar eerst iets over de opdrachten!

## Opties

Wat kun je kiezen?

### 1. Challenges

Dit is een herhalingsopdracht. Je gaat elk dagdeel aan de slag met een challenge. Dit is een probleemomschrijving waarbij jij een programma gaat ontwerpen, implementeren en zorgvuldig uittesten en verbeteren. Het oefenen zit hier echt in het systematisch werken, kennis van programmeerconstructies verder uitbouwen en zelfstandig leren testen van je uitwerkingen. Je slaat niks over en zorgt dat je alles begrijpt wat je maakt.

De opdrachten: [challenges](challenges)

### 2. Löve

Bij CS50 was dit vorig jaar een onderdeel van de cursus: tegen het einde kreeg je de optie om een aantal dingen te leren, waaronder het maken van games. Hiervoor wordt een compleet nieuwe programmeertaal gebruikt (Lua), maar zoals altijd lijkt de taal wel op C. De bijbehorende video's gaan in op de taal en op de manier waarop je games opbouwt. Om de opdrachten te kunnen doen moet je de uitleg in de video's goed begrijpen, en dan is het uitprogrammeren zelf relatief weinig werk. Deze optie geeft je natuurlijk wel ruimte voor creativiteit.

De opdrachten: <https://cs50.harvard.edu/x/2020/tracks/games/>

### 3. Tideman

Deze opdracht wordt bij CS50 gezien als verreweg te moeilijkste. [Tideman](https://en.wikipedia.org/wiki/Tideman_alternative_method) is een manier om verkiezingen te organiseren waarbij elke deelnemer een "ranking" geeft (in plaats van één enkele keuze). Er zijn vele van dit soort verschillende methodes---ook in Nederland overweegt men om kleine aanpassingen te doen aan de manier van stemmen voor de Tweede Kamer. 

De opdracht: <https://cs50.harvard.edu/x/2020/psets/3/tideman/>


## Samenwerken

Voor alle opties geldt: jij doet je eigen werk. Je kiest iets dat bij jouw niveau past, iets dat je goed aan kunt maar ook leerzaam gaat zijn (eerlijk gezegd zullen ze allemaal wel leerzaam zijn, je moet alleen zorgen dat je op een prettige manier uitgedaagd wordt).

## Beoordeling

Alle opties worden beoordeeld met de volgende aspecten:

- In hoeverre heb je evident tijd en energie gestoken in de opdrachten?
- In hoeverre heb je geoefend met iets dat je nog niet kende of eerder niet goed begreep?
- In hoeverre kun je uitleggen wat je precies geleerd hebt door het doen van de opdrachten?

De bal ligt bij jou om dit goed duidelijk te maken aan het einde van de week. Je maakt dus een document waar je uitlegt wat je gedaan hebt en wat je er van geleerd hebt, dat je inlevert en op basis waarvan we kunnen beoordelen (samen met de code die je hebt geschreven!).

Misschien ten overvloede: er wordt niet beoordeeld op "heel ver komen" en of "meer werk doen dan gevraagd". Het gaat echt om de kwaliteit van wat je doet en wat je er van leert.

## Submit

Je moet elke dag je voortgang inleveren op de betreffende pagina:

- [dinsdag](dinsdag)
- [woensdag](woensdag)
- [donderdag](donderdag)
- [vrijdag](vrijdag)

Het eindverslag lever je hier in: [eindverslag](eindverslag)
