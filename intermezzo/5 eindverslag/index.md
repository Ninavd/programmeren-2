# Eindverslag

Hier lever je je eindverslag in en de definitieve code die je hebt geschreven. Het verslag schrijf je in drie onderdelen in een simpel maar netjes opgemaakt .txt-bestand:

1. samenvattende omschrijvingen wat je per dag gedaan hebt (geen copy-paste van dagverslag, korter!)

    - bepaalde opdracht/onderdeel gedaan
    - iets uitgezocht in de theorie/college/website (met link)
    - debugging-sessie van een specifiek probleem
    - herhaling van ...
    - opnieuw gekeken naar bepaald onderdeel van een opdracht
    - ...?

2. een uitgebreide reflectie op wat je geleerd hebt, met als input de vragen hieronder

3. conclusie met ruimte voor persoonlijke opmerkingen en verzuchtingen

Dit zijn drie aparte delen! Ga dus bij onderdeel 2 **niet** alles weer per dag opsommen, maar breng een eigen organisatie aan die overzichtelijk maakt wat je geleerd hebt, en niet wanneer. Je kunt natuurlijk wel terugverwijzen naar de activiteiten die je bij onderdeel 1 noemt.

Probeer deel 1 en 2 zakelijk en overzichtelijk te houden, maar bij deel 3 kun je gerust wat meer persoonlijk terugkijken. Ook opmerkingen over de opzet van de week worden gewaardeerd!

## Opmaak

Je moet je verslag inleveren als Markdown-bestand. Dat is eigenlijk gewoon een tekstbestand maar met een simpel algoritme kan het netjes gepresenteerd worden op een website (bijv. bij de beoordeling).

Hier meer informatie: <https://www.markdownguide.org/basic-syntax/>

Je hoeft geen programma te downloaden om Markdown te kunnen schrijven, maar het kan het wel makkelijker maken om te zien of het netjes wordt.

Dit is verder niet bedoeld als iets heel ingewikkelds, maar kijk wel even hoe je een net document maakt!

## Beoordeling

Je verslag beoordelen we op hoe goed je kunt uitleggen wat je precies geleerd hebt door het doen van de opdrachten.

- 0 pt: wel een opsomming maar geen gestructureerde uitleg van wat er geleerd is

- 1 pt: gestructureerde uitleg van wat er geleerd is, beperkt tot het werk van deze week

- 2 pt: gestructureerde uitleg van wat er geleerd is, gerelateerd aan wat en in welke situatie eerder in de cursus (niet) geleerd is

- 3 pt: een goed georganiseerd essay waarin de kernpunten van het leren overzichtelijk worden gepresenteerd met voorbeelden, met vergelijkingen tussen geleerde uit deze week en eerdere momenten

Let op! Onderstaande is een "invuloefening" maar die leidt niet altijd tot volle diepgang en als je een enorme lijst gaat dumpen is dat erg ongeorganiseerd. Hoe beter jij zelf structuur aanbrengt in het overzicht van wat jij hebt geleerd, hoe hoger je scoort.

## Vraag 1

Vul uitgebreid aan "Van mijn activiteiten bij het intermezzo heb ik geleerd dat/hoe...".

Hiermee beschrijf je wat je aan regels en feiten hebt geleerd. Gebruik bij voorkeur zinnen zoals:

- Ik heb geleerd / gemerkt / ontdekt / weet nu ... (dat iets zo is)
- Ik heb geleerd / gemerkt / ontdekt / weet nu ... (dat iets zo werkt)
- Ik heb geleerd / gemerkt / ontdekt / weet nu ... (hoe iets gedaan moet worden)
- Ik heb geleerd / gemerkt / ontdekt / weet nu ... (enzovoort)

Probeer het zo uitgebreid mogelijk te doen, maar hou het bij dingen die je echt zelf geleerd hebt (met of zonder hulp!).

## Vraag 2

Vul uitgebreid aan "Van mijn activiteiten bij het intermezzo heb ik geleerd dat het **niet** waar is dat...".

Hiermee beschrijf je wat je allemaal aan uitzonderingen geleerd of ontdekt hebt. Gebruik bij voorkeur zinnen zoals:

- Ik heb geleerd / gemerkt / ontdekt / weet nu dat het niet waar is, dat ... (dat iets altijd zo is)
- Ik heb geleerd / gemerkt / ontdekt / weet nu dat er ook ... bestaan
- Ik heb geleerd / gemerkt / ontdekt / weet nu dat iets niet altijd op ... manier, maar ook op ... manier gedaan kan worden
- Ik heb geleerd / gemerkt / ontdekt / weet nu dat niet ... 

Probeer het zo uitgebreid mogelijk te doen, maar hou het bij dingen die je echt zelf geleerd hebt (met of zonder hulp!).

## Vraag 3

Vul uitgebreid aan "Van mijn activiteiten bij het intermezzo heb ik geleerd dat **ik**...".

Je kunt ook over jezelf leren als je opdrachten doet. Hiermee beschrijf je wat jouw persoonlijke leerervaringen zijn. Gebruik bij voorkeur zinnen zoals:

- Ik heb geleerd / gemerkt / ontdekt / weet nu dat ik ... vind, omdat ...
- Ik heb geleerd / gemerkt / ontdekt / weet nu dat ik goed (slecht?) ben in ...
- Ik heb geleerd / gemerkt / ontdekt / weet nu dat ik een hekel heb aan ..., omdat ...
- Ik heb geleerd / gemerkt / ontdekt / weet nu dat ik zo'n probleem het beste op ... manier kan aanpakken, omdat ...
- Ik heb geleerd / gemerkt / ontdekt / weet nu dat ik ... 

Probeer het zo uitgebreid mogelijk te doen, maar hou het bij dingen die je echt zelf geleerd hebt (met of zonder hulp!).

## Vraag 4

Vul uitgebreid aan "Van mijn activiteiten bij het intermezzo heb ik geleerd dat het **niet** waar is dat **ik**...".

Hiermee beschrijf je wat je aan uitzonderingen en verrassingen over jezelf geleerd hebt. Gebruik bij voorkeur zinnen zoals:

- Ik heb geleerd / gemerkt / ontdekt / weet nu dat het niet waar is dat ik altijd goed (slecht) ben in ..., omdat ...
- Ik heb geleerd / gemerkt / ontdekt / weet nu dat het niet waar is dat ik nooit..., maar ...
- Ik heb geleerd / gemerkt / ontdekt / weet nu dat het niet waar is, dat ik altijd een hekel heb aan ... omdat ...
- Ik heb geleerd / gemerkt / ontdekt / weet nu dat ik dit probleem ook op ... manier kan aanpakken
- Ik heb geleerd / gemerkt / ontdekt / weet nu dat het niet waar is dat ik ...

Probeer het zo uitgebreid mogelijk te doen, maar hou het bij dingen die je echt zelf geleerd hebt (met of zonder hulp!).

## Inleveren

Maak een nette zipfile waar alléén de bestanden in staan die je voor het intermezzo hebt gemaakt (dus geen Stack enz.). Dit is om te kunnen inspecteren wat je uiteindelijk hebt gemaakt, maar het wordt niet inhoudelijk beoordeeld op werking en ook niet op stijl!
