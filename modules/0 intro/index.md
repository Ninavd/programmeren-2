# Intro Python

Het doel van deze module is jouw programmeerkennis over te dragen naar een nieuwe taal, Python. Dat doe je door veel kleine programma's en functies uit te werken. Je kan vaak beginnen met de gedachte, "hoe zou ik dat doen in C?" en vervolgens, "hoe ziet dat eruit in Python?".

De verschillende opdrachten zijn bewust kort en praktisch zonder uitleg. Dat betekent dat je zelf en *het liefst samen* op onderzoek uit moet gaan. Daag jezelf en elkaar hierbij uit, want de opdrachten zijn zo gekozen dat er vaak slimmere, zogenaamd meer Pythoneske manieren zijn om ze op te lossen.

De assistenten zijn minder behulpzaam bij deze module. Het is echt aan jou en je mede-studenten om uit te vogelen hoe Python in elkaar steekt. Natuurlijk mag je wel altijd om hulp vragen, maar doe dit altijd eerst bij je medestudenten. 

## De norm

Voor alle opdrachten in dit vak is er een norm voor de ingeleverde code. De code moet aan bepaalde eisen voldoen en dat wordt gecontroleerd met verschillende tools. Dat zijn altijd:

* `pycodestyle --select=E101,E112,E113,E115,E116,E117,E501,E502,W505,W291 --max-line-length=99 --max-doc-length=79`
* `mypy --strict`
* Er zijn minimaal X tests geschreven in `pytest` en `pytest` zelf slaagt. Hoeveel tests minimaal wisselt per opdracht.

Deze tools moet je zelf draaien. Op die manier krijg je feedback als er iets nog niet klopt. De nakijkserver draait de tools ook, maar geeft alleen aan als er iets fout gaat, maar vaak niet wat.

## De opdrachten

* [weken](/onderwerp/intro/opdrachten/weken)
* [isalpha](/onderwerp/intro/opdrachten/isalpha)
* [lower](/onderwerp/intro/opdrachten/lower)
* [orakel](/onderwerp/intro/opdrachten/orakel)
* [index](/onderwerp/intro/opdrachten/index)
* [slice](/onderwerp/intro/opdrachten/slice)
* [capitalize](/onderwerp/intro/opdrachten/capitalize)
* [title](/onderwerp/intro/opdrachten/title)
* [find](/onderwerp/intro/opdrachten/find)
* [split](/onderwerp/intro/opdrachten/split)
* [calculator](/onderwerp/intro/opdrachten/calculator)
* [join](/onderwerp/intro/opdrachten/join)
* [replace](/onderwerp/intro/opdrachten/replace)
* [camelcase](/onderwerp/intro/opdrachten/camelcase)
* [kenteken](/onderwerp/intro/opdrachten/kenteken)*
* [split real](/onderwerp/intro/opdrachten/split_real)*

De volgorde van de opdrachten is bewust gekozen. Maak deze niet in een andere volgorde.

Een `*` betekent dat die opdracht niet nodig is om de module af te ronden. Je kan ervoor kiezen om die opdracht niet te maken in deze module en verder te gaan naar de volgende module.