# Datastructuren en Complexiteit

Deze module gaat over *computationele complexiteit* en *datastructuren*. Je gaat aan de slag met de verschillende ingebouwde datastructuren in Python. We focussen op de verschillen en wat iedere datastructuur goed kan in termen van complexiteit. Met als doel dat je straks bewust kan kiezen tussen de verschillende datastructuren afhankelijk van het doel en gebruik.

> In deze module krijg je een boel nieuwe onderdelen van Python met een hoop verschillende oefeningen. Werk ze gewoon rustig op volgorde door. Doe alles zo goed mogelijk. Let op dat je de uitwerking van Schuifpuzzel verder gaat ontwikkelen in week 4.

## Leerdoelen

Je gaat in deze module:

- Leren over datastructuren en complexiteit van algoritmen
- Verder oefenen met lists, tuples, sets en dicts
- Bestaande code verbeteren in termen van complexiteit

## Puntentelling

4 punten als deze opdrachten allemaal zijn ingeleverd:

- Dicts oefeningen
- Sets oefeningen
- Big-O oefeningen
- Schuifpuzzel

6 punten als daarnaast zowel Jaccard als Indexing words zijn ingeleverd.

Ingeleverd betekent altijd dat het ook "goed" moet zijn. Soms via automatische checks, soms handmatig. Er worden geen deelpunten gegeven behalve wat hierboven vermeld staat.
