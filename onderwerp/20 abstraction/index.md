# Week 2: Design en testen

Deze week gaat over design, ofwel het bedachtzaam ontwerpen van je programma's. Voorheen hebben we je vaak hints gegeven hoe je programma's gestructureerd moeten zijn. Maar hoe kom je nou op een goed ontwerp voor je programma? Eén insteek is "top-down design" waarbij je vooral nadenkt over het doel van je programma en de subdoelen die je dan kunt definiëren.

Testen speelt een belangrijke rol in design van programma's. Als je nadenkt over de *testbaarheid* van je code dan ga je vanzelf proberen om kleinere functies te schrijven en daarbij nadenken over wat het doel van een functie eigenlijk is. Als je je tests aan het definiëren bent zul je dus vaak nog veranderingen maken in het ontwerp van je code. En dat is precies het idee!

Ontwerpen en ontwikkelen van programma's is een iteratief proces. Dat betekent dat je eerste gedachte niet altijd de scherpste is, maar dat je deze gedachte pakt, analyseert en gebruikt als een basis om verder te komen. En zo kom je na vele stappen tot een goede, leesbare, begrijpelijke en efficiënte oplossing.

## Leerdoelen

Je gaat deze week aan de slag met:

- Analytisch ontwerpen van programmastructuur, top-down met functies
- Pre- en postconditions formuleren
- Preconditions checken met assertions in de code zelf
- Postconditions testen met tests in aparte bestanden
- Complexiteitsanalyse van je eigen functies (big-O)

## Puntentelling

- Many submissions of cash: 5 punten
    - 0,5 punt per goed onderbouwd antwoord.
- Kalender designopdracht: 5 punten
    - 5: Een werkende inzending die voldoet aan alle vereisten voor de opdracht, met zowel solide functionaliteit als een goede stijl. Het weerspiegelt een goed uitgevoerde taak met de mogelijkheid van enkele kleine fouten.
    - 4: Een werkende inzending die voldoet aan de meeste eisen voor de opdracht, mogelijk met wat problemen.
    - 3: Een werkende inzending die problemen heeft die ernstig genoeg zijn om niet aan de vereisten voor de opdracht te voldoen.
    - 2: Een werkende inzending die zeer ernstige problemen heeft, maar toch enige inspanning en begrip toont.
    - 0: Een inzending die weinig inspanning toont en geen voorbijgaand werk vertegenwoordigt.

Je kunt 1 punt extra verdienen als je programma's zichtbaar uitblinken in toepassing van Python-achtige constructies, opdeling van functies die verder gaat dan de opdracht, en in het ontwerp van je tests.
