# Programmeren voor grote "real-world" programma's

Op dit moment kan je al programmeren. Met de kennis en vaardigheid die je hebt kan je in theorie alle programma's schrijven die er kunnen bestaan. Maar, programmeren op grote schaal brengt veel uitdagingen met zich mee...

Lees uit het boek de paragraaf 1.1 Introduction. De link naar het hoofdstuk is te vinden bij de [mededelingen](/announcements).

Je zou hier onder andere moeten herkennen:

- Verschillen tussen kleine en grotere programma's voor het schrijven van code
- De noodzaak van abstractie
- De term API
- Begrip van bestaande goede design principes
- Algoritme-analyse

Gedurende dit vak komen deze onderwerpen aan bod. Hiermee ga je vooral veel aan de slag en zelf veel programmeren. Veel van de ervaring die je opdoet bij dit vak is om je uiteindelijk verder te helpen bij het schrijven van grote programma's. De ironie is dat je dit om praktische redenen doet door veelal kleinere programma's of delen van programma's te schrijven. Je zal je daarom weleens gaan afvragen: **waarom?!** Het boek helpt je telkens de context beter te begrijpen en daarmee deze vraag te beantwoorden. Bij de verschillende modules staat vaak een hoofdstuk om te lezen en het is dus belangrijk deze te lezen. 

Kom je er met het boek niet uit, spreek ons dan gewoon aan. Het echte leren bij dit vak zit hem niet alleen in het opdoen van programmeerervaring, maar ook in het goed begrijpen waarom en hoe je programmeert.