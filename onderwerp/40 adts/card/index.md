# Testen met twee implementaties

In deze opdracht ga je tests schrijven voor de `Card` class uit het boek en daarna een *tweede* implementatie maken van de `Card` class. De bedoeling is dat je tests goed werken met beide implementaties.

1. Neem de `Card` class uit paragraaf 2.3 van het boek in een file `card.py`.

2. Schrijf unit tests voor de class `Card` in een file `test_card.py`. Net als in eerdere modules gebruiken wij de module `pytest` om te testen. Bedenk hoe de class gebruikt kan worden en schrijf diverse tests.

3. Pas daarna de `Card` class aan zodat deze gebruik maakt van de alternatieve implementatie zoals beschreven in paragraaf 2.3.3 van het boek (sla een nieuwe versie op!).

4. Gebruik dan de tests die je hebt geschreven om te controleren of jouw nieuwe implementatie nog steeds precies zo werkt (functioneel is) als de oorspronkelijke versie uit het boek. Je kunt daarmee aantonen dat de beide implementaties van deze Card ADT **compatibel** zijn. Mocht je nog fouten vinden, pas je nieuwe implementatie dan aan.

## Inleveren

Lever hieronder zowel je nieuwe implementatie als de tests in.
