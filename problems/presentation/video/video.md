# Video Presentation

Maak een korte videopresentatie van maximaal 6 minuten (harde grens) waarin je zo goed mogelijk laat zien wat je hebt geleerd bij dit vak. Doe dit door een deel van een recent gemaakte opdracht uit te leggen. Kies daarvoor een stuk code uit die opdracht waarover jij goed kan vertellen. Vertel bijvoorbeeld:

* Wat de code doet en hoe het (deel)probleem wordt opgelost.
* Hoe het ontwerp van de code in elkaar steekt en hoe dit misschien is veranderd ten opzichte van een eerder ontwerp.
* De hordes die je bent tegengekomen bij het implementeren en hoe je daarover heen bent gekomen.
* Keuzes en afwegingen die je hebt gemaakt in het ontwerp van de code.

Het doel van deze presentatie is om vast te kunnen stellen dat jij aan het vak hebt meegedaan en ervan hebt geleerd. Probeer daarom in de video zo goed mogelijk jouw denkproces te laten zien. Deze presentatie is niet voor een cijfer, het is daarom ook niet belangrijk om het beste stukje code uit te lichten. Vind juist een stuk code waarover jij goed kan vertellen, ook omdat je daar bijvoorbeeld op vast zat, of omdat je daar het ontwerp meerdere keren hebt aangepast.

## Opnemen

Voor de presentatie is het belangrijk dat zowel jij als je code zichtbaar zijn. Dit is om dezelfde reden dat je bij tentamens altijd je studentenkaart moet laten zien, we moeten namelijk jou kunnen koppelen aan het ingeleverde werk.

Om de presenatie op te nemen mag je elke tool gebruiken die je wilt, maar met Zoom kan je vrij eenvoudig een opname maken.

### Zoom

* Open de Zoom app

* Start een nieuwe meeting

* Check even dat je microfoon en camera werken

* Deel je scherm

* Druk op record

## Uploaden

Vanwege het formaat van video's vragen we je de video te uploaden naar Youtube of een andere videostream dienst. Deel vervolgens de link naar je video hieronder.
