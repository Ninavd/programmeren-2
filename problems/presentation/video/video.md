# Videopresentatie

Maak een korte videopresentatie van maximaal 6 minuten (harde grens) waarin je zo goed mogelijk laat zien wat je hebt geleerd bij dit vak. Doe dit door een deel van een recent gemaakte opdracht uit te leggen. Kies daarvoor een stuk code uit die opdracht waarover jij goed kan vertellen. Vertel bijvoorbeeld:

* Wat de code doet en hoe het (deel)probleem wordt opgelost.
* Hoe het ontwerp van de code in elkaar steekt en hoe dit misschien is veranderd ten opzichte van een eerder ontwerp.
* De hordes die je bent tegengekomen bij het implementeren en hoe je daarover heen bent gekomen.
* Keuzes en afwegingen die je hebt gemaakt in het ontwerp van de code.

Het doel van deze presentatie is om vast te kunnen stellen dat jij aan het vak hebt meegedaan en ervan hebt geleerd. Probeer daarom in de video zo goed mogelijk jouw denkproces te laten zien. Deze presentatie is niet voor een cijfer, het is daarom ook niet belangrijk om het beste stukje code uit te lichten. Vind juist een stuk code waarover jij goed kan vertellen, ook omdat je daar bijvoorbeeld op vastzat, of omdat je daar het ontwerp meerdere keren hebt aangepast.

## Opnemen

Uiteindelijk moet je screencast terecht komen op <https://video.uva.nl/>. Dit is een dienst van de UvA zelf waarmee je video's online kunt zetten. De video moet "unlisted" zijn en ook na afronding van het vak niet voor iedereen beschikbaar worden gemaakt. Dit om plagiaat in volgende versies van het vak te voorkomen.

Je screencast moet zowel jouw scherm bevatten (de code van je opdracht) en jou in beeld hebben. Er mag niet in geknipt worden, dus je moet gewoon je code voor je hebben en hier iets over gaan vertellen, niet meer en niet minder. Dit is om fraude te voorkomen.

## Opnemen met Zoom

Als je Zoom hebt geïnstalleerd, en het dus niet alleen via de website gebruikt, kun je dit gebruiken om een screencast op te nemen.

- Open de Zoom-app op je laptop
- Start een nieuwe meeting
- Check even dat je microfoon en camera werken
- Druk op **Record**
- Start "scherm delen"
- Als je klaar bent: druk op **Stop** in de Zoom-toolbar
- Beëindig de meeting. Daarna gaat Zoom vanzelf de video converteren naar mp4 en het mapje openen waar deze te vinden is. Kan even duren.

Vervolgens ga je naar <https://video.uva.nl/> om je video te uploaden. Log in, klik op **Add New** en dan **Media Upload**. Volg daarna de instructies hieronder voor het verkrijgen van een linkje voor je video.

## Opnemen met Kaltura

De dienst <https://video.uva.nl/> heet Kaltura. Als je inlogt kun je rechtsboven kiezen voor **Add New** en dan **Kaltura Capture**. In het volgende scherm kun je het capture-programma downloaden en installeren. Start het op en zorg dat het programma rechten krijgt om je webcam, microfoon en scherm te gebruiken voor opnames. En dan kun je opnemen:

- Ga weer naar video.uva.nl en kies **Add New** en **Kaltura Capture**
- Dit opent het capture-programma
- Zorg dat Screen, Camera en Audio alledrie aan staan voor opname
- Klik op **Record**
- Als je klaar bent met uitleggen, klik op **Stop**
- Je komt in het overzicht van je opnames; klik daar op **Upload**

## Je video online zetten

Als je de video nu public maakt dan kun je de link aan ons doorsturen.

- Ga naar de pagina van je video op <https://video.uva.nl/>
- Kies **Actions** en dan **Publish**
- Kies voor **Unlisted** en klik op **Save**
- Kopieer dan de link van de pagina. Die ziet er bijvoorbeeld zo uit
    `https://video.uva.nl/media/0_r41konuy`
- Plak de link hieronder in de tekstbox en klik **Submit for Grading**
